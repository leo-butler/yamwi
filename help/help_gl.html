<html>

<head>
<title>Sistema de axuda de Yamwi en li&ntilde;a</title>
</head>

<body>

<center>
<h1>Sistema de axuda de Yamwi en li&ntilde;a</h1>
</center>


<h2>Introduci&oacute;n</h2>

<p>
Esta p&aacute;xina <i>web</i> permite facer todo tipo de c&aacute;lculos matem&aacute;ticos e gr&aacute;ficos en li&ntilde;a.
</p>

<p>
Para facer un c&aacute;lculo calquera tan s&oacute; &eacute; necesario escribir no cadro o c&oacute;digo correspondente e a continuaci&oacute;n premer no bot&oacute;n que est&aacute; debaixo.
</p>

<p>
Os exemplos que se incl&uacute;en nesta p&aacute;xina p&oacute;dense copiar e pegar (CTRL-C e CTRL-V) na &aacute;rea de edici&oacute;n antes de premer no bot&oacute;n. O usuario pode facer os cambios que queira nesta &aacute;rea.
</p>

<p>
A axuda desta p&aacute;xina &eacute; moi precaria e b&aacute;sica. Para afondar m&aacute;is:
<ul>
<li>Aula virtual: <a href="http://centros.edu.xunta.es/iespuntacandieira/moodle/course/view.php?id=14">C&aacute;lculo Simb&oacute;lico e Num&eacute;rico con Maxima</a>. (En galego.)</li>
<li>Referencia oficial: <a href="http://maxima.sourceforge.net/docs/manual/es/maxima.html" target="_blank">Manual de Maxima</a>. (En castel&aacute;n.)</li>
<li>Tutorial: <a href="http://www.telefonica.net/web2/biomates/maxima/max.pdf">Primeros pasos en Maxima</a>. (En castel&aacute;n.)</li>
<li>Dende a p&aacute;xina oficial: <a href="http://maxima.sourceforge.net/es/documentation.html" target="_blank">M&aacute;is titoriais</a>. (Varias linguas.)</li>
</ul>
</p>

<p>
A informaci&oacute;n que imos obter ten aspecto de conversaci&oacute;n. As nosas petici&oacute;ns levan sempre a etiqueta <b>%i</b> seguida dun n&uacute;mero (<b>i</b> de <i>input</i>) e os resultados levan a etiqueta <b>%o</b> seguida do correspondente n&uacute;mero de orde (<b>o</b> de <i>output</i>).
</p>





<hr>
<h2>Contido</h2>

<ul>
<li><a href="#operacions">Operaci&oacute;ns num&eacute;ricas</a></li>
<li><a href="#alxebra">&Aacute;lxebra</a></li>
<li><a href="#ecuacions">Ecuaci&oacute;ns</a></li>
<li><a href="#calculo">C&aacute;lculo infinitesimal</a></li>
<li><a href="#matrices">C&aacute;lculo matricial</a></li>
<li><a href="#graficos">Gr&aacute;ficos</a></li>
<li><a href="#estatistica">Estat&iacute;stica</a></li>
<li><a href="#paquetes">Paquetes de usuario</a>
</ul>












<hr>
<a name="operacions"></a>
<h2>Operaci&oacute;ns num&eacute;ricas</h2>

<p>
Maxima sempre evita traballar con cantidades aproximadas. Co seguinte c&oacute;digo operamos con fracci&oacute;ns. Cada instrucci&oacute;n debe rematar cun punto e coma (<b>;</b>).
</p>

<center>
<form action="">
<textarea readonly="readonly" rows="2" cols="50" style="overflow: hidden;">
1 + 5 * (5 - 7/9)^4 ;
</textarea>
</form>
</center>

<p>
Se queremos a aproximaci&oacute;n decimal dun resultado podemos proceder como segue: primeiro gardamos (cos dous puntos <b>:</b>) nunha variable (neste caso <b>x</b>) o valor da expresi&oacute;n exacta e despois executamos a funci&oacute;n <b>float</b> para que a transforme en decimal.
</p>

<center>
<form action="">
<textarea readonly="readonly" rows="3" cols="50" style="overflow: hidden;">
x : 1 + 5 * (5 - 7/9)^4 ;
float(x);
</textarea>
</form>
</center>

<p>
O mesmo resultado se pode acadar cunha soa instrucci&oacute;n.
</p>

<center>
<form action="">
<textarea readonly="readonly" rows="2" cols="50" style="overflow: hidden;">
float (1 + 5 * (5 - 7/9)^4) ;
</textarea>
</form>
</center>

<p>
Outro exemplo onde se ve o uso de variables. O que se escribe entre os s&iacute;mbolos <b>/*</b> e <b>*/</b> son comentarios para os humanos, sendo ignorados pola m&aacute;quina, polo que este exemplo &eacute; autoexplicativo.
</p>

<center>
<form action="">
<textarea readonly="readonly" rows="9" cols="50" style="overflow: hidden;">
/* Gardamos un valor na variable 'a' */
a : 8 / 24;

/* Gardamos outro valor na variable 'b' */
b: 1/5 ;

/* O cadrado da suma de 'a' e 'b' */
(a + b)^2;
</textarea>
</form>
</center>

<p>
A funci&oacute;n <b>float</b> devolve un n&uacute;mero limitado de decimais. Vexamos como pedir o n&uacute;mero &pi; con cinco mil decimais. Para iso debemos indicarlle &aacute; variable global <b>fpprec</b> a precisi&oacute;n desexada e despois facer unha chamada &aacute; funci&oacute;n <b>bfloat</b>. Conv&eacute;n lembrar que &pi; se representa en Maxima por <b>%pi</b>.
</p>

<center>
<form action="">
<textarea readonly="readonly" rows="6" cols="50" style="overflow: hidden;">
fpprec : 5000;
bfloat(%pi);

/* Tamen queremos a raiz cuadrada de dous */
bfloat( sqrt(2) );
</textarea>
</form>
</center>













<hr>
<a name="alxebra"></a>
<h2>&Aacute;lxebra</h2>

<p>
Da mesma maneira que podemos operar con n&uacute;meros podemos facelo con variables. F&iacute;xate como se reducen as expresi&oacute;ns alx&eacute;bricas.
</p>

<center>
<form action="">
<textarea readonly="readonly" rows="4" cols="50" style="overflow: hidden;">
1 + x + 5 * y - 2/3 * x + y + 2 ;

(5*x^2 * u * r) / (u^2 * t) ;
</textarea>
</form>
</center>

<p>
Expandimos produtos.
</p>

<center>
<form action="">
<textarea readonly="readonly" rows="2" cols="50" style="overflow: hidden;">
expand( (x+1)^2 * (x+5) * (x-a) ) ;
</textarea>
</form>
</center>


<p>
Factorizamos polinomios.
</p>

<center>
<form action="">
<textarea readonly="readonly" rows="3" cols="50" style="overflow: hidden;">
factor(u^6 - 14*u^5 - 23*u^4 + 808*u^3 - 320*u^2 - 12800*u) ;
</textarea>
</form>
</center>

<p>
Se queremos calcular o valor num&eacute;rico dunha expresi&oacute;n alx&eacute;brica, faremos uso da funci&oacute;n <b>subst</b> tal como se indica a continuaci&oacute;n, onde gardamos na variable <b>f</b> a f&oacute;rmula para a forza de atracci&oacute;n gravitatoria e a calculamos para diferentes masa e distancias. O uso dos corchetes (<b>[</b> e <b>]</b>) en Maxima &eacute; moi com&uacute;n, xa que con eles podemos construir listas e calesqueira outras estruturas de datos.
</p>

<center>
<form action="">
<textarea readonly="readonly" rows="5" cols="50" style="overflow: hidden;">
f : 6.67 * 10^-11 * m1 * m2 / r^2 ;

subst([m1 = 4, m2 = 5, r = 7], f) ;
subst([m1 = masa, m2 = masa], f) ;
</textarea>
</form>
</center>










<hr>
<a name="ecuacions"></a>
<h2>Ecuaci&oacute;ns</h2>

<p>
En xeral, a funci&oacute;n a utilizar &eacute; <b>solve</b>. Necesitar&aacute; dous argumentos: o primeiro ser&aacute; unha lista de ecuaci&oacute;ns separadas por comas, e o segundo a lista de inc&oacute;gnitas.
</p>



<p>
Unha sinxela ecuaci&oacute;n de primeiro grao.
</p>

<center>
<form action="">
<textarea readonly="readonly" rows="2" cols="50" style="overflow: hidden;">
solve([5 * (x + 1/2) = 1 + x /3], [x]) ;
</textarea>
</form>
</center>

<p>
A mesma ecuaci&oacute;n pero cunha constante.
</p>

<center>
<form action="">
<textarea readonly="readonly" rows="2" cols="50" style="overflow: hidden;">
solve([5 * (x + 1/2) = k + x /3], [x]) ;
</textarea>
</form>
</center>

<p>
Unha ecuaci&oacute;n polin&oacute;mica de segundo grao. Recorda que a ra&iacute;z cuadrada se representa en Maxima por <b>sqrt</b> e a unidade imaxinaria por <b>%i</b>.
</p>

<center>
<form action="">
<textarea readonly="readonly" rows="2" cols="50" style="overflow: hidden;">
solve([2*x^2 - 3*x + 5 = 0], [x]) ;
</textarea>
</form>
</center>

<p>
Un sistema de ecuaci&oacute;ns. Vemos neste exemplo que podemos facer uso de varias li&ntilde;as para escribir unha sentencia. Tam&eacute;n pedimos o resultado en formato decimal.
</p>

<center>
<form action="">
<textarea readonly="readonly" rows="5" cols="50" style="overflow: hidden;">
sol : solve([5*x + y/8 = 4, x^2 = y],
            [x,y]) ;

float(sol);
</textarea>
</form>
</center>











<hr>
<a name="calculo"></a>
<h2>C&aacute;lculo infinitesimal</h2>

<p>
O c&aacute;lculo de l&iacute;mites faise coa funci&oacute;n <b>limit</b>. 
</p>

<p>
Empezamos por uns l&iacute;mites moi sinxelos. O infinito repres&eacute;ntase por <b>inf</b> e o menos infinito por <b>minf</b>.
</p>

<center>
<form action="">
<textarea readonly="readonly" rows="4" cols="50" style="overflow: hidden;">
limit( (x-1) / (2*x + 3), x, 1);

limit( (x-1) / (2*x + 3), x, inf);
</textarea>
</form>
</center>

<p>
L&iacute;mites pola esquerda e pola dereita.
</p>

<center>
<form action="">
<textarea readonly="readonly" rows="4" cols="50" style="overflow: hidden;">
limit( 1 / (x-1), x, 1, minus);

limit( 1 / (x-1), x, 1, plus);
</textarea>
</form>
</center>

<p>
Exemplo de c&aacute;lculo de derivadas de varios ordes.
</p>

<center>
<form action="">
<textarea readonly="readonly" rows="7" cols="50" style="overflow: hidden;">
fun : sin(x) * x^4 ;

diff( fun, x);

/* terceira derivada */
diff( fun, x, 3);
</textarea>
</form>
</center>

<p>
Unha integral indefinida e outra definida. N&oacute;tese que o s&iacute;mbolo <b>%e</b> representa a base dos logaritmos naturais.
</p>

<center>
<form action="">
<textarea readonly="readonly" rows="4" cols="50" style="overflow: hidden;">
integrate(sin (2 + 3 * x), x) ;

integrate( x * exp(x), x, 1, 2) ;
</textarea>
</form>
</center>












<hr>
<a name="matrices"></a>
<h2>C&aacute;lculo matricial</h2>

<p>
As matrices p&oacute;dense introducir de varios xeitos. O m&aacute;is frecuente &eacute; facer uso da funci&oacute;n <b>matrix</b> declarando as filas. Neste exemplo introd&uacute;cense d&uacute;as matrices para despois sumalas e restalas.
</p>

<center>
<form action="">
<textarea readonly="readonly" rows="6" cols="50" style="overflow: hidden;">
a : matrix([1, 2, 3], [4, 5, 6]) ;
b : matrix([7, 1/9, 2], [z, x+y, -5]) ;

a + b ;
a - b ;
</textarea>
</form>
</center>

<p>
O produto matricial ind&iacute;case co punto (<b>.</b>), non co asterisco.
</p>

<center>
<form action="">
<textarea readonly="readonly" rows="5" cols="50" style="overflow: hidden;">
a : matrix([1, 2, 3], [4, 5, 6]) ;
b : matrix([7, 1/9], [z, -5], [1, 0]) ;

a . b ;
</textarea>
</form>
</center>

<p>
Outra particularidade &eacute; que o c&aacute;lculo da potencia dunha matriz ind&iacute;case mediante o doble acento circunflexo.
</p>

<center>
<form action="">
<textarea readonly="readonly" rows="3" cols="50" style="overflow: hidden;">
a : matrix([1, 2, 3], [4, 5, 6], [7, 8, 9]) ;
a^^3 ;
</textarea>
</form>
</center>

<p>
Outras operaci&oacute;ns con matrices.
</p>

<center>
<form action="">
<textarea readonly="readonly" rows="11" cols="50" style="overflow: hidden;">
a : matrix([1, 4, 3], [7, 5, 6], [3, 8, 9]) ;

/* Matriz inversa */
invert(a) ;

/* Matriz trasposta */
transpose(a) ;

/* Determinante */
determinant(a) ;
</textarea>
</form>
</center>












<hr>
<a name="graficos"></a>
<h2>Gr&aacute;ficos</h2>

<p>
A mellor referencia para aprender a facer gr&aacute;ficos con Maxima &eacute; o documento <a href="http://www.telefonica.net/web2/biomates/maxima/gpdraw">A Maxima-Gnuplot interface</a>, que cont&eacute;n multitude de exemplos que se poden copiar e pegar no formulario. O manual de Maxima tam&eacute;n ten unha secci&oacute;n adicada &oacute;s gr&aacute;ficos.
</p>

<p>
Na linguaxe de Maxima, a funci&oacute;n para debuxar gr&aacute;ficos no plano &eacute; <b>draw2d</b>, pero n&oacute;s traballando en li&ntilde;a deberemos utilizar <b>Draw2d</b>.
</p>

<p>
En primeiro lugar imos representar unha funci&oacute;n expl&iacute;cita de cor azul sobre o plano.
</p>

<center>
<form action="">
<textarea readonly="readonly" rows="4" cols="50" style="overflow: hidden;">
Draw2d (
  color = blue,
  explicit(x^3-2*x^2+x-1, x, -3, 3) ) ;
</textarea>
</form>
</center>

<p>
Imos engadirlle unha cuadr&iacute;cula que faga m&aacute;is doada a interpretaci&oacute;n do gr&aacute;fico. Adem&aacute;is, incorporamos &aacute; escena unha funci&oacute;n param&eacute;trica de trazo vermello algo m&aacute;is groso.
</p>

<center>
<form action="">
<textarea readonly="readonly" rows="8" cols="50" style="overflow: hidden;">
Draw2d (
  color = blue,
  explicit(x^3-2*x^2+x-1, x, -3, 3),
  grid = true,
  color = red,
  line_width = 4,
  parametric(sin(t), t^2, t, -2*%pi, 2*%pi) ) ;
</textarea>
</form>
</center>

<p>
Tam&eacute;n podemos facer gr&aacute;ficos en 3D. Neste caso a funci&oacute;n a utilizar &eacute; <b>Draw3d</b>.
</p>

<center>
<form action="">
<textarea readonly="readonly" rows="4" cols="50" style="overflow: hidden;">
Draw3d(
  surface_hide = true,
  explicit(20*exp(-x^2-y^2)-10,x,-3,3,y,-3,3));
</textarea>
</form>
</center>

<p>
Por &uacute;ltimo, un exemplo de animaci&oacute;n.
</p>

<center>
<form action="">
<textarea readonly="readonly" rows="15" cols="50" style="overflow: hidden;">
Draw(terminal   = animated_gif,
       delay      = 40,
       pic_width  = 300,
       pic_height = 300,
       gr2d(explicit(x^0.1,x,0,1)),
       gr2d(explicit(x^0.2,x,0,1)),
       gr2d(explicit(x^0.3,x,0,1)),
       gr2d(explicit(x^0.4,x,0,1)),
       gr2d(explicit(x^0.5,x,0,1)),
       gr2d(explicit(x^0.6,x,0,1)),
       gr2d(explicit(x^0.7,x,0,1)),
       gr2d(explicit(x^0.8,x,0,1)),
       gr2d(explicit(x^0.9,x,0,1)),
       gr2d(explicit(x^1,x,0,1)) ) $
</textarea>
</form>
</center>













<hr>
<a name="estatistica"></a>
<h2>Estat&iacute;stica</h2>

<p>
As funci&oacute;ns estat&iacute;sticas est&aacute;n definidas nun ficheiro de nome <b>descriptive</b>, polo que hai que invocalo antes de facer uso delas.
</p>

<p>
Neste exemplo, a partir dunha serie de datos calculamos alg&uacute;ns par&aacute;metros estat&iacute;sticos e xeramos a partir deles un diagrama de sectores.
<p>

<center>
<form action="">
<textarea readonly="readonly" rows="17" cols="50" style="overflow: hidden;">
load(descriptive) $
mostra :
  [4, 7, 6, 1, 5, 10, 3, 6, 6, 6, 9, 9, 5, 2,
   2, 7, 7, 4, 6, 7, 8, 4, 10, 10, 4] $

/* media */
mean(mostra) ;

/* mediana */
median(mostra) ;

/* desviacion tipica */
std(mostra) ;

/* diagrama de sectores */
Piechart(mostra) $
</textarea>
</form>
</center>

<p>
No caso dunha mostra bivariante, os pares debemos introducilos como unha matriz de d&uacute;as columnas. A partir de a&iacute; podemos xerar varios resultados.
</p>

<center>
<form action="">
<textarea readonly="readonly" rows="22" cols="50" style="overflow: hidden;">
load(descriptive) $
mostra:
  matrix(
    [125.1,140.7], [130.6,155.1], [135.1,160.3],
    [140.0,167.2], [145.4,169.8], [142.7,168.5])$

/* vector de medias */
mean(mostra) ;

/* matriz de covarianzas */
cov(mostra) ;

/* matriz de correlacions */
cor(mostra) ;

/* grafico de dispersion */
Draw2d(
   point_type = circle,
   point_size = 3,
   color = navy,
   points(mostra)) $
</textarea>
</form>
</center>












<hr>
<a name="paquetes"></a>
<h2>Paquetes de usuario</h2>
<p>
&Eacute; posible solicitarlle &oacute; administrador de Yamwi que incl&uacute;a novos paquetes de usuario no sistema, de xeito que o c&oacute;digo estea sempre accesible para ser utilizado dende calquera lugar. Aqu&iacute; am&oacute;sanse tres exemplos de paquetes de usuario:
<ol>
<li><a href="#parabolico">Traxectoria parab&oacute;lica</a></li>
<li><a href="#lentes">Lentes &oacute;pticas</a></li>
<li><a href="#antena">Orientaci&oacute;n antena parab&oacute;lica</a></li>
</ol></li>
</p>
<p>
Non esquecer de chamar &aacute; funci&oacute;n <b>load</b> antes de realizar os c&aacute;lculos.
</p>
<center><hr width="50%"></center>







<a name="parabolico"></a>
<h3>Traxectoria parab&oacute;lica</h3>

<p>
Este &eacute; un exemplo de c&aacute;lculo que se pode preparar con esta ferramenta. Tr&aacute;tase dunha funci&oacute;n chamada <b>tiro</b> que admite catro argumentos:
<ol>
<li>Velocidade inicial dun proxectil, en m/s.</li>
<li>Altura dende a que se fai o disparo, en m.</li>
<li>&Aacute;ngulo de disparo medido dende a horizontal, en graos, dende 0 ata 90.</li>
<li>Astro dende cuxa superficie se fai o lanzamento (T, Terra; L, L&uacute;a; S, Sol; M, Marte; X, X&uacute;piter).</li>
</ol>
</p>

<p>
Neste exemplo, un proxectil &eacute; lanzado dende a superficie de Marte a nivel do chan, cunha velocidade de 35 m/s e &aacute;ngulo de 47 graos.
</p>

<p>
O resultado que devolve a funci&oacute;n <b>tiro</b> cont&eacute;n a aceleraci&oacute;n da gravidade, a ecuaci&oacute;n da par&aacute;bola correspondente, o alcance e a altura m&aacute;xima, as&iacute; como un gr&aacute;fico que simula a traxectoria.
</p>

<center>
<form action="">
<textarea readonly="readonly" rows="6" cols="50" style="overflow: hidden;">
load("tiro") $
/* sintaxe:
   tiro(velocidade, altura, angulo, astro) */

tiro(35, 0, 47, M) ;
</textarea>
</form>
</center>




<a name="lentes"></a>
<h3>Lentes &oacute;pticas</h3>

<p>
Simulador de lentes converxentes e diverxentes. A funci&oacute;n <b>lentes</b> admite tres argumentos:
<ol>
<li>Distancia do obxecto &aacute; lente (sempre negativa).</li>
<li>Distancia focal (negativa no caso de lente converxente e positiva se &eacute; diverxente).</li>
<li>Altura do obxecto (positiva se est&aacute; orientado cara arriba, negativa cara abaixo).</li>
</ol>
</p>

<center>
<form action="">
<textarea readonly="readonly" rows="6" cols="50" style="overflow: hidden;">
load("lentes") $
/* sintaxe:
   lentes(dis.obx., dis.focal, alt.obx.) */

lentes(-2, 1, 1) $ 
</textarea>
</form>
</center>



<a name="antena"></a>
<h3>Orientaci&oacute;n antena parab&oacute;lica</h3>

<p>
Programa asistente para a instalaci&oacute;n dunha antena parab&oacute;lica, devolvendo o <i>acimut</i> e a <i>elevaci&oacute;n</i>. A funci&oacute;n <b>antena</b> admite tres argumentos:
<ol>
<li>Latitude da estaci&oacute;n terrestre.</li>
<li>Lonxitude da estaci&oacute;n terrestre.</li>
<li>Sat&eacute;lite emisor (H, Hispasat; A, Astra; P, Panamsat 3R; I, Intelsat 907; E, Eutelsat W2; T, Telecom 2C).</li>
</ol>
</p>

<center>
<form action="">
<textarea readonly="readonly" rows="6" cols="50" style="overflow: hidden;">
load("antena") $
/* sintaxe:
   antena(latitude, lonxitude, sat) */

antena(43.36666, 8+23/60, I) $
</textarea>
</form>
</center>



</body>
</html>
